[{"title":"Građani pretukli radnika „Čistoće“","url":"https://novisad.com/vesti/gradjani-pretukli-radnika-cistoce-5652","content":"Novi Sad - Radnika Javno komunalnog preduzeća „Čistoća“ pretukla je grupa građana, kada je kamion tog preduzeća prešao preko travnjaka na javnoj površini. Kako je saopštila „Čistoća“, kamion tog preduzeća pokušao je da prođe pored nekoliko nepropisno parkiranih vozila u Livadskoj ulici u Petrovaradinu, a grupa građana napala je radnike ovog preduzeća. Jedan od radnika je tom prilikom pretučen. Pretučenom radniku pomoć je pružila Hitna pomoć. Pripadnici novosadske policije su potom izašli na teren i sačinili zapisnik, a istraga povodom ovog incidenta je u toku. Kako 021 nezvanično saznaje, u pitanju su lakše povrede. - Apelujemo na građane da omoguće našim ekipama da neometano rade svoj posao, parkiraju svoja vozila na propisani način i posebno molimo sve građane da se ne obračunavaju fizički sa radnicima JKP „Čistoća“ koji ni u kojoj situaciji ne izazivaju incidente - zaključuje se u saopštenju ovog preduzeća. Pročitajte i: GSP kupuje 13 mercedesovih solo autobusa Pretučeni aktivisti \"Krov nad glavom\" „Fantaziranje“ na NS marketu"}]